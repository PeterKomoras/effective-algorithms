Trvalo to síce dlho, v Absurdistane sa však konečne začali stavať cesty. Vláda sa by sa rada týmto úspechom pochválila a čo je lepšie, ako ukázať obyvateľom, koľko dvojíc miest je zrazu prepojených.
Vašou úlohou je napísať program, ktorý bude na vstupe dostávať dvojice miest, medzi ktorými sa postavila nová cesta. Pre každú novú cestu má váš program vypísať, koľko nových dvojíc miest, táto cesta (nie nutne priamo) spojila.

Vstup

V prvom riadku vstupu je kladné celé číslo n (1 ≤ n ≤ 105), udávajúce počet ciest, ktoré v Absurdistane postavili.
Každý z nasledujúcich riadkov obsahuje dva reťazce oddelené jednou medzerou: mená dvoch miest, medzi ktorými práve pribudla cesta. Meno každého mesta je reťazec tvorený 1 až 20 písmenami (veľkými aj malými) a číslicami.

Výstup

Pre každú cestu na vstupe vypíšte jeden riadok a v ňom jedno celé číslo: počet (neusporiadaných) dvojíc miest, medzi ktorými sa doteraz po ceste dostať nedalo, ale vďaka novej ceste to už ide.
Môžete predpokladať, že testovacie vstupy sú volené tak, aby sa všetky čísla vo výstupe zmestili do bežných 32-bitových celočíselných premenných so znamienkom.
