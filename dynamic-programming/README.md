Alenka má n farebných goráliek uložených v jednom dlhom rade. Rada by si z nich spravila čo najkrajší náhrdelník, ako však tušíte, výroba takéhoto náhrdelníka vôbec nebude jednoduchá.
Náhrdelník bude obsahovať niekoľko z pôvodných goráliek, navlečené však musia byť v rovnakom poradí, v akom sa vyskytli v rade. Ich poradie navyše ovplyvňuje ako pekný je výsledný náhrdelník. Nie všetky farby sa totiž k sebe hodia. Každá gorálka v náhrdelníku prispieva nejakou hodnotou k výslednej kráse. Táto hodnota je vyrátaná v závislosti od predchádzajúcej gorálky. (Prvej gorálke nepredchádza posledná gorálka, medzi nimi totiž bude zapínanie a to to celé pokazí).
Prvá gorálka, alebo ľubovoľná gorálka, ktorá má inú farbu ako gorálka pred ňou pridá c krásy. Avšak gorálka farby i (farby si označíme číslami od 1 do m), ktorej predchádza gorálka rovnakej farby pridá bi krásy.
Pomôžte Alenke vytvoriť čo najkrajší náhrdelník. Nájdite teda takú (nie nutne súvislú) podpostupnosť gorálok, že po ich navlečení v poradí, v akom sa nachádzajú v rade, vznikne náhrdelník s najväčšou možnou krásou.

Vstup

V prvom riadku vstupu sú dve kladné čísla n a m oddelené medzerou. Číslo n označuje počet goráliek v rade a číslo m počet rôznych farieb. Platí, že 1 ≤ m ≤ n ≤ 1 000 000.
V nasledujúcom riadku sa nachádza n medzerou oddelených čísel a1, a2 . . . an (1 ≤ ai ≤ m) označujúce farby gorálok v rade.
Tretí riadok obsahuje m medzerou oddelených čísel b1, b2 . . . bm (0 ≤ bi ≤ 109) – množstvo krásy, ktoré pridá gorálka farby i ak bude pridaná po gorálke rovnakej farby.
Posledný riadok obsahuje kladné číslo c (0 ≤ c ≤ 109) – množstvo krásy, ktoré pridá prvá gorálka, alebo gorálka pridaná po gorálke inej farby.

Výstup

Na jediný riadok vypíšte najväčšiu možnú krásu náhrdelníka, ktorý vie Alenka zo zadaných guličiek vytvoriť.
